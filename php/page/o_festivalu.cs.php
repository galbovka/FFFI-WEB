  <div id="text">		<!-- začátek těla dokumentu -->
    <h1>O festivalu</h1>
    <p>Filmový festival Fakulty informatiky je výsledkem úsilí studentů Masarykovy univerzity, kteří během dvou semestrů v předmětech <a href="http://is.muni.cz/predmet/fi/PV110">PV110 Základy filmové řeči</a> a <a href="http://is.muni.cz/predmet/fi/PV113">PV113 Produkce audiovizuálního díla</a> absolvují kompletní přípravu filmu, často bez předchozích zkušeností. V&nbsp;malých týmech i jednotlivě prochází od námětů přes literární a technické scénáře, produkci, střih, postprodukci a zvládají práci scénáristů, režisérů, kameramanů, zvukařů, produkčních, střihačů, herců a dalších.</p>
    <p>Hotové snímky různých žánrů i technických přístupů jsou veřejně promítány na květnovém festivalu na půdě FI MU před více než šesti sty diváků a nejlepší snímky jsou oceněny odbornou porotou a hlasováním diváků v sálech. Vítězové obou cen si odnesou věcné ceny od sponzorů a získají i putovní trofej - sošku Filmobola.</p>
    <p>První filmový festival vznikl v roce 2001 z nadšení z nových možností digitálního zpracování videa, z potřeb identifikovaných při přípravě CD Všech pět pohromadě a z touhy studentů FI vytvořit si svůj vlastní film, vyjádřit se jak slovem, tak obrazem. Během jednoho semestru vzniklo deset filmových etud, od počáteční autorovy představy, přes scénář po&nbsp;produkci, digitální střih a přípravu festivalu. Úspěch byl nevídaný, jak vystihla redaktorka studentského časopisu Informagika: „Fakt, že pod rukama informatiků vzniklo deset vtipných snímků, mi připadá podobně neuvěřitelný jako možnost, že deset angličtinářů napíše operační systém.“ Festival se od té doby opakoval již každoročně a laťka kvality i&nbsp;návštěvnost festivalu se neustále zvyšuje.</p>
    <h2>Vyučující předmětů PV110, PV113</h2>
      <p>Radovan Hakl<br />
      Petr Sojka <br />
      Robert Král <br />
      Josef Víšek</p>
    <h2>Statut festivalu</h2>
    <p>Filmový festival „XV. Filmový festival Fakulty informatiky“ je přehlídka (dále FFFI), kterou vyhlašuje a pořádá Fakulta informatiky Masarykovy univerzity v Brně. FFFI přijímá, bez ohledu na žánr, filmy od studentů, či absolventů Masarykovy univerzity, kteří jsou hlavními autory snímku. Hlavním cílem a účelem FFFI je zejména podpořit akademickou produkci krátkých filmů.</p>
    <p><b>Vstup na FFFI je zdarma.</b></p>
    <h2>Archiv</h2>
    <p><a href="http://festival.fi.muni.cz/archiv/14/"> 14. ročník FFFI</a><br />
    <a href="http://festival.fi.muni.cz/archiv/13/"> 13. ročník FFFI</a><br />
    <a href="http://festival.fi.muni.cz/archiv/12/"> 12. ročník FFFI</a><br />
    <a href="http://festival.fi.muni.cz/archiv/11/"> 11. ročník FFFI</a><br />
    <a href="http://festival.fi.muni.cz/archiv/10/"> 10. ročník FFFI</a><br />  
    <a href="http://festival.fi.muni.cz/archiv/09/"> 9. ročník FFFI</a><br />   
    <a href="http://festival.fi.muni.cz/archiv/08/"> 8. ročník FFFI</a><br />   
    <a href="http://festival.fi.muni.cz/archiv/07/"> 7. ročník FFFI</a><br />   
    <a href="http://festival.fi.muni.cz/archiv/06/"> 6. ročník FFFI</a><br />    
    <a href="http://festival.fi.muni.cz/archiv/05/"> 5. ročník FFFI</a><br />    
    <a href="http://festival.fi.muni.cz/archiv/04/"> 4. ročník FFFI</a><br />   
    <a href="http://festival.fi.muni.cz/archiv/03/"> 3. ročník FFFI</a><br />   
    <a href="http://festival.fi.muni.cz/archiv/02/"> 2. ročník FFFI</a><br />    
    <a href="http://festival.fi.muni.cz/archiv/01/"> 1. ročník FFFI</a><br /></p>  
    <p class="podpis"></p>
    <br />
  </div>				    <!-- konec těla dokumentu -->